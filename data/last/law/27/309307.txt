








พระราชบัญญัติ






พระราชบัญญัติ
ยกความผิดให้แก่ผู้ทำผิด - พระราชบัญญัติ
ลักษณะเกณฑ์ทหารและผู้ขาดหนีราชการทหาร
และตำรวจ พุทธศักราช ๒๔๗๕
                   
 
ประชาธิปก ป.ร.
 
พระบาทสมเด็จพระปรมินทรมหาประชาธิปก
พระปกเกล้าเจ้าอยู่หัว มีพระบรมราชโองการโปรดเกล้าฯ ให้ประกาศว่า
 
โดยที่สภาผู้แทนราษฎรถวายคำปรึกษาว่า
สมควรยกความผิดให้แก่ผู้ทำผิด - พระราชบัญญัติลักษณะเกณฑ์ทหารและผู้ขาดหนีราชการทหารและตำรวจ
 
จึงทรงพระกรุณาโปรดเกล้าฯ
ให้ตราพระราชบัญญัติขึ้นไว้ด้วยความแนะนำยินยอมของสภาผู้แทนราษฎร
โดยบทมาตราต่อไปนี้
 
มาตรา ๑ 
พระราชบัญญัตินี้ให้เรียกว่า พระราชบัญญัติยกความผิดให้แก่ผู้ทำผิด
- พระราชบัญญัติลักษณะเกณฑ์ทหารและผู้ขาดหนีราชการทหารและตำรวจ พุทธศักราช ๒๔๗๕
 
มาตรา ๒[๑]  ให้ใช้พระราชบัญญัตินี้ตั้งแต่วันที่ ๑๐
กันยายน พุทธศักราช ๒๔๗๕ เป็นต้นไป
 
มาตรา ๓ 
บรรดาผู้ที่กระทำผิดพระราชบัญญัติลักษณะเกณฑ์ทหารโดยเหตุต่าง ๆ
ก่อนวันประกาศพระราชบัญญัตินี้ท่านให้ยกความผิดเสีย มิให้ฟ้องร้องสืบไป
 
มาตรา ๔ 
บรรดาทหารและตำรวจที่ถูกเกณฑ์หรืออาสาสมัคร
หรือโดยสัญญาจ้างเข้าประจำราชการทหารหรือตำรวจตามพระราชบัญญัติลักษณะเกณฑ์ทหารก่อน
พ.ศ. ๒๔๗๔ ซึ่งหนีขาดราชการนั้น ท่านให้ยกความผิดเสียมิให้เอาโทษและให้เจ้ากระทรวงสั่งปลดจากประจำการเสีย
 
มาตรา ๕ 
บรรดาทหารและตำรวจที่ถูกเกณฑ์หรืออาสาสมัครหรือโดยสัญญาจ้างเข้าประจำราชการทหารหรือตำรวจตามพระราชบัญญัติลักษณะเกณฑ์ทหารใน
พ.ศ. ๒๔๗๔ และใน พ.ศ. ๒๔๗๕ ซึ่งหนีขาดราชการไปก่อนวันประกาศพระราชบัญญัตินี้และยังหลบหนีอยู่นั้น
ท่านว่า ถ้าภายในเดือนธันวาคม พ.ศ. ๒๔๗๕ นี้ได้กลับเข้ามารับราชการเองแล้ว
ให้ยกความผิดเสียมิให้ฟ้องร้องเอาโทษ
 
ประกาศมา
ณ วันที่ ๑๐ กันยายน พุทธศักราช ๒๔๗๕ เป็นปีที่ ๘ ในรัชกาลปัจจุบัน
 
 
ผู้รับพระบรมราชโองการ
พระยามโนปกรณ์นิติธาดา
ประธานคณะกรรมการราษฎร


 
 
 
 
 
 
 
 
วศิน/ผู้จัดทำ
๒ มีนาคม ๒๕๕๒
 
พิมลกร/ปรับปรุง
๑๘ พฤศจิกายน ๒๕๕๖
วิชพงษ์/ตรวจ
๑๙ พฤศจิกายน ๒๕๕๖
 
 
 
 
 
 
 
 
 
 
 
 
 
 
 
 
 
 
 
 
 
 
 





[๑] ราชกิจจานุเบกษา
เล่ม ๔๙/-/หน้า ๓๕๗/๑๑ กันยายน ๒๔๗๕




