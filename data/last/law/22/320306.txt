








พระราชบัญญัติ






พระราชบัญญัติ
สัตว์พาหนะ
พุทธศักราช ๒๔๘๒
                   
 
ในพระปรมาภิไธยสมเด็จพระเจ้าอยู่หัวอานันทมหิดล
คณะผู้สำเร็จราชการแทนพระองค์
(ตามประกาศประธานสภาผู้แทนราษฎร
ลงวันที่ ๔ สิงหาคม
พุทธศักราช ๒๔๘๐)
อาทิตย์ทิพอาภา
พล.อ.
เจ้าพระยาพิชเยนทรโยธิน
ตราไว้ ณ วันที่ ๒๗ ตุลาคม
พุทธศักราช ๒๔๘๒
เป็นปีที่ ๖
ในรัชชกาลปัจจุบัน
 
โดยที่สภาผู้แทนราษฎรลงมติว่า
สมควรปรับปรุงกฎหมายว่าด้วยการคุ้มครองกรรมสิทธิ์และการป้องกันการลักสัตว์พาหนะให้เหมาะสมยิ่งขึ้น
 
จึ่งมีพระบรมราชโองการให้ตราพระราชบัญญัติขึ้นไว้
โดยคำแนะนำและยินยอมของสภาผู้แทนราษฎร ดั่งต่อไปนี้
 
มาตรา
๑  พระราชบัญญัตินี้ให้เรียกว่า
พระราชบัญญัติสัตว์พาหนะ พุทธศักราช ๒๔๘๒
 
มาตรา
๒[๑] 
ให้ใช้พระราชบัญญัตินี้เมื่อพ้นกำหนดหกสิบวันนับแต่วันประกาศในราชกิจจานุเบกษาเป็นต้นไป
 
มาตรา
๓  ตั้งแต่วันใช้พระราชบัญญัตินี้
ให้ยกเลิกพระราชบัญญัติสัตว์พาหนะ ร.ศ. ๑๑๙ ประกาศแก้ไขเพิ่มเติมฉบับต่อ ๆ มา
และบรรดากฎหมาย กฎ ข้อบังคับอื่น ๆ ในส่วนที่บัญญัติไว้แล้วในพระราชบัญญัตินี้
หรือซึ่งแย้งกับบทแห่งพระราชบัญญัตินี้
 
มาตรา
๔  ในพระราชบัญญัตินี้
สัตว์พาหนะ
หมายความว่า ช้าง ม้า โค กระบือ ล่อ ลา ซึ่งได้ทำหรือต้องทำตั๋วรูปพรรณตามพระราชบัญญัตินี้
ตำหนิรูปพรรณ
หมายความว่า ลักษณะสัณฐานโดยเฉพาะของสัตว์พาหนะแต่ละตัวซึ่งเป็นอยู่เอง
หรือซึ่งทำให้มีขึ้นใช้เป็นเครื่องหมาย
ตั๋วรูปพรรณ
หมายความว่า เอกสารแสดงตำหนิรูปพรรณสัตว์พาหนะ
นายทะเบียน  หมายความว่า นายอำเภอหรือผู้ทำการแทน
หรือผู้ซึ่งรัฐมนตรีว่าการกระทรวงมหาดไทยแต่งตั้งขึ้นตามพระราชบัญญัตินี้
เจ้าพนักงาน  หมายความว่า
พนักงานฝ่ายปกครองหรือตำรวจตามประมวลกฎหมายวิธีพิจารณาความอาญาและนายทะเบียน
 
มาตรา
๕ 
พระราชบัญญัตินี้ไม่ใช้บังคับแก่สัตว์พาหนะของราชการทหาร เว้นแต่ในการโอนกรรมสิทธิ์สัตว์นั้นให้แก่เอกชน
 
มาตรา
๖ 
การมอบอำนาจหรือตั้งตัวแทนเพื่อปฏิบัติการให้เป็นไปตามพระราชบัญญัตินี้
ให้ยกเว้นค่าธรรมเนียมหรือภาษีอากร ซึ่งบัญญัติไว้ในกฎหมายอื่น
 
มาตรา
๗ 
ให้รัฐมนตรีว่าการกระทรวงมหาดไทยมีหน้าที่รักษาการให้เป็นไปตามพระราชบัญญัตินี้
และให้มีอำนาจแต่งตั้งเจ้าพนักงานกับให้มีอำนาจออกกฎกระทรวงกำหนดค่าธรรมเนียมซึ่งต้องไม่เกินกว่าอัตราท้ายพระราชบัญญัตินี้
และกิจการอื่นเพื่อปฏิบัติการตามพระราชบัญญัตินี้
กฎกระทรวงนั้น
เมื่อได้ประกาศในราชกิจจานุเบกษาแล้ว ให้ใช้บังคับได้
 
หมวด ๑
การจดทะเบียนทำตั๋วรูปพรรณ
                   
 
มาตรา
๘  เมื่อสัตว์พาหนะดังต่อไปนี้ คือ
(๑)
ช้างมีอายุย่างเข้าปีที่แปด
(๒)
สัตว์อื่นนอกจากโคตัวเมียมีอายุย่างเข้าปีที่หก
(๓)
สัตว์ใดได้ใช้ขับขี่ลากเข็นหรือใช้งานแล้ว
(๔)
สัตว์ใดที่มีอายุย่างเข้าปีที่สี่ เมื่อจะนำออกนอกราชอาณาจักร
(๕)
โคตัวเมียมีอายุย่างเข้าปีที่หก เมื่อจะทำการโอนกรรมสิทธิ์ เว้นแต่ในกรณีรับมรดก
ให้เจ้าของหรือตัวแทนพร้อมด้วยผู้ใหญ่บ้านหรือพยาน
ในกรณีที่ไม่มีผู้ใหญ่บ้าน หรือผู้ใหญ่บ้านไปด้วยไม่ได้
นำสัตว์นั้นไปขอจดทะเบียนทำตั๋วรูปพรรณจากนายทะเบียนท้องที่ที่สัตว์นั้นอยู่ภายในกำหนดดังต่อไปนี้
เว้นแต่ไม่สามารถที่จะนำไปได้
ก.
สัตว์ในอนุมาตรา ๑ และอนุมาตรา ๒
ตามที่นายทะเบียนจะได้ประกาศเป็นรายตำบลและกำหนดระยะเวลาไม่น้อยกว่าเก้าสิบวัน
ข.
สัตว์ในอนุมาตรา ๓
ภายในกำหนดเก้าสิบวันนับแต่วันได้ใช้ขับขี่ลากเข็นหรือใช้งานแล้ว
ค.
สัตว์ในอนุมาตรา ๔ และอนุมาตรา ๕
ต้องขอจดทะเบียนทำตั๋วรูปพรรณก่อนนำออกนอกราชอาณาจักรหรือทำการโอนกรรมสิทธิ์
สัตว์ที่มิได้อยู่ในบทบังคับแห่งอนุมาตรา
๑ ถึงอนุมาตรา ๕ เจ้าของจะขอจดทะเบียนทำตั๋วรูปพรรณก็ได้
เมื่อนายทะเบียนพร้อมด้วยเจ้าของหรือตัวแทนได้ตรวจสอบตำหนิรูปพรรณเห็นเป็นการถูกต้อง
และเจ้าของหรือตัวแทนได้ชำระค่าธรรมเนียมแล้ว
ให้นายทะเบียนจดทะเบียนทำตั๋วรูปพรรณให้
 
มาตรา
๙ 
สัตว์พาหนะซึ่งนำจากต่างประเทศเข้ามาในราชอาณาจักรต้องขอจดทะเบียนทำตั๋วรูปพรรณตามความในมาตรา
๘ โดยอนุโลม ถ้าได้นำเข้ามาเมื่อพ้นกำหนดระยะเวลาหรือภายในกำหนดนั้น
แต่ยังเหลือเวลาน้อยกว่าสามสิบวันตามประกาศในมาตรา ๘
ต้องขอจดทะเบียนทำตั๋วรูปพรรณภายในกำหนดสามสิบวัน เว้นแต่นำเข้ามาชั่วครั้งคราว
 
มาตรา
๑๐ 
ตั๋วรูปพรรณสัตว์พาหนะของผู้ใดเป็นอันตรายหรือสูญหาย
ให้นำพยานหลักฐานไปแจ้งความต่อนายทะเบียนท้องที่ที่มีทะเบียนสัตว์นั้น
เพื่อขอรับใบแทนตั๋วรูปพรรณ
เมื่อนายทะเบียนสอบสวนเห็นความบริสุทธิ์แล้ว
ให้เรียกค่าธรรมเนียมและออกใบแทนตั๋วรูปพรรณให้
 
มาตรา
๑๑ 
ผู้ใดเก็บตั๋วรูปพรรณสัตว์พาหนะได้
ต้องนำส่งต่อเจ้าของหรือเจ้าพนักงานภายในสิบห้าวันนับแต่วันที่เก็บได้
 
มาตรา
๑๒  ภายใต้บังคับมาตรา ๑๑,๑๘ และมาตรา
๒๔ ผู้ใดมีตั๋วรูปพรรณโดยไม่มีสัตว์พาหนะสำหรับตั๋วนั้นไว้ในครอบครอง
ต้องนำส่งต่อนายทะเบียนท้องที่หรือกำนันเพื่อจัดส่งต่อนายทะเบียนท้องที่
 
มาตรา
๑๓ 
เมื่อปรากฏว่าตำหนิรูปพรรณสัตว์พาหนะของผู้ใดคลาดเคลื่อนจากตั๋วรูปพรรณเพราะเหตุใด
ๆ ก็ดี
เจ้าของหรือผู้ครอบครองต้องนำสัตว์พร้อมด้วยตั๋วรูปพรรณไปให้นายทะเบียนตรวจแก้ตำหนิรูปพรรณภายในสามสิบวันนับแต่วันที่ทราบ
ทั้งนี้
ถ้าเป็นการแก้ตำหนิรูปพรรณในกรณีที่เกี่ยวกับขวัญสัตว์คลาดเคลื่อน
ตำหนิซึ่งเกิดขึ้นโดยการกระทำของเจ้าพนักงานหรือได้เปลี่ยนแปลงไปตามธรรมชาติของสัตว์หรือการที่ต้องปฏิบัติตามกฎหมาย
ให้ยกเว้นค่าธรรมเนียม
 
หมวด ๒
การโอนกรรมสิทธิ์และการจำนอง
                   
 
มาตรา
๑๔ 
การโอนกรรมสิทธิ์สัตว์พาหนะให้ผู้โอนและผู้รับโอนทั้งสองฝ่าย
หรือตัวแทนนำสัตว์พาหนะและตั๋วรูปพรรณไปยังนายทะเบียนเพื่อจดทะเบียนการโอนกรรมสิทธิ์
เมื่อนายทะเบียนตรวจสอบเป็นการถูกต้อง
และได้ชำระค่าธรรมเนียมแล้วให้จดทะเบียนและสลักหลังตั๋วรูปพรรณโอนกรรมสิทธิ์ให้
ถ้าเป็นสัตว์ต่างท้องที่ให้นายทะเบียนรับสัตว์นั้นขึ้นทะเบียนเสียก่อน
ในกรณีที่เจ้าพนักงานยึดสัตว์พาหนะขายทอดตลาดเพื่อชำระหนี้ภาษีอากรก็ดี
หรือนายทะเบียนขายทอดตลาดสัตว์พาหนะตามความในมาตรา ๒๕ ก็ดี
หรือการเปลี่ยนเจ้าของสัตว์พาหนะในกรณีใด ๆ
ซึ่งยังมิได้ทำการโอนกรรมสิทธิ์แก่กันต่อนายทะเบียน
เมื่อนายทะเบียนได้ประกาศให้เจ้าของผู้มีนามรายสุดท้ายในตั๋วรูปพรรณมาทำการโอนภายในกำหนดสามสิบวันแล้วไม่มาภายในเวลาที่กำหนดไว้ในประกาศก็ดี
ให้นายทะเบียนมีอำนาจโอนกรรมสิทธิ์สัตว์พาหนะได้
แม้ผู้รับโอนหรือตัวแทนมาแต่ฝ่ายเดียว
 
มาตรา
๑๕  ผู้ใดได้รับสัตว์พาหนะเป็นมรดก
ให้ผู้นั้นหรือตัวแทนนำพยานพร้อมด้วยตั๋วรูปพรรณไปแจ้งต่อนายทะเบียนท้องที่ที่มีทะเบียนสัตว์นั้น
เมื่อนายทะเบียนสอบสวนแล้วให้ประกาศมรดกมีกำหนดสามสิบวัน
ถ้าไม่มีผู้คัดค้านภายในเวลาที่กำหนดไว้ในประกาศ
ให้นายทะเบียนเรียกค่าธรรมเนียมแล้วแก้ทะเบียนและตั๋วรูปพรรณสำหรับสัตว์นั้นให้แก่ผู้รับมรดก
ถ้ามีผู้คัดค้านภายในกำหนด
ให้นายทะเบียนสั่งให้ผู้ที่เห็นว่าไม่มีสิทธิดีกว่าไปฟ้องศาลภายในกำหนดไม่เกินหกสิบวัน
ถ้าไม่ฟ้องภายในกำหนดให้นายทะเบียนเรียกค่าธรรมเนียมแล้วแก้ทะเบียนและตั๋วรูปพรรณให้แก่ผู้ควรรับมรดก
 
มาตรา
๑๖  การจำนองสัตว์พาหนะ
ให้ผู้จำนองและผู้รับจำนองทั้งสองฝ่าย หรือตัวแทนนำตั๋วรูปพรรณประจำตัวสัตว์ที่จะจำนองไปยังนายทะเบียนท้องที่ที่มีทะเบียนสัตว์นั้นเพื่อทำการจำนอง
เมื่อนายทะเบียนตรวจสอบเป็นการถูกต้อง และได้รับชำระค่าธรรมเนียมแล้ว
ให้จดทะเบียนและสลักหลังการจำนองให้
 
หมวด ๓
การย้ายและจำหน่ายทะเบียน
                   
 
มาตรา
๑๗  การย้ายสัตว์พาหนะไปต่างอำเภอ
นอกจากกรณีการเช่า เช่าซื้อ ยืม ฝาก จำนำ รับจ้างเลี้ยง หรือพาไปชั่วคราว
เจ้าของหรือตัวแทนต้องนำตั๋วรูปพรรณไปแจ้งความต่อนายทะเบียนท้องที่ใหม่ภายในสามสิบวันนับแต่วันที่สัตว์นั้นไปถึงที่
ๆ ย้ายไป
ให้นายทะเบียนท้องที่ใหม่เรียกค่าธรรมเนียมแล้วแจ้งการรับสัตว์ขึ้นทะเบียนไปยังนายทะเบียนท้องที่เดิมทราบ
 
มาตรา
๑๘  ถ้าสัตว์พาหนะตาย
ให้เจ้าของหรือตัวแทนแจ้งความและส่งมอบตั๋วรูปพรรณสัตว์ที่ตายนั้นต่อนายทะเบียนท้องที่หรือกำนัน
เพื่อจัดส่งต่อนายทะเบียนท้องที่ภายในสิบห้าวันนับแต่วันที่ทราบว่าสัตว์นั้นตาย
ในกรณีที่ผู้อื่นเป็นผู้ครอบครองสัตว์นั้นชั่วคราว
ก็ให้ผู้นั้นแจ้งความต่อนายทะเบียนท้องที่หรือกำนันภายในสิบห้าวันนับแต่วันที่ทราบว่าสัตว์นั้นตาย
เว้นแต่เจ้าของหรือตัวแทนจะได้ปฏิบัติตามความในวรรคก่อนแล้ว
 
มาตรา
๑๙ 
ผู้ใดจะนำสัตว์พาหนะออกไปนอกราชอาณาจักร ให้นำสัตว์นั้นพร้อมด้วยตั๋วรูปพรรณไปให้นายทะเบียนตรวจแก้ทะเบียนและสลักหลังตั๋วรูปพรรณว่าจำหน่ายออกนอกราชอาณาจักร
เมื่อผู้ใดนำสัตว์พาหนะดังกล่าวมาในวรรคก่อนกลับเข้ามาในราชอาณาจักร
ให้นำบทบัญญัติมาตรา ๑๗ มาใช้บังคับโดยอนุโลม
 
หมวด ๔
บทเบ็ดเตล็ด
                   
 
มาตรา
๒๐  เมื่อมีเหตุอันควรสงสัยว่า
ผู้ใดได้กระทำการฝ่าฝืนต่อบทแห่งพระราชบัญญัตินี้
เจ้าพนักงานมีอำนาจที่จะทำการตรวจสัตว์พาหนะและให้ผู้นั้นนำตั๋วรูปพรรณหรือหลักฐานใด
ๆ มาตรวจสอบกับสัตว์พาหนะได้
 
มาตรา
๒๑ 
ถ้าปรากฏว่าผู้ใดครอบครองสัตว์พาหนะไว้โดยไม่มีตั๋วรูปพรรณ
หรือมีแต่ไม่ถูกต้องกับตัวสัตว์ เจ้าพนักงานมีอำนาจที่จะยึดสัตว์พาหนะนั้นไว้
และนำส่งต่อพนักงานสอบสวน เพื่อดำเนินคดีตามประมวลกฎหมายวิธีพิจารณาความอาญา
และให้เป็นหน้าที่ผู้นั้นแสดงให้เห็นความบริสุทธิ์ว่า
ตนเป็นเจ้าของหรือได้สัตว์มาโดยสุจริต
บรรดาสัตว์พาหนะที่ยึดไว้ตามความในวรรคก่อน
ถ้าไม่ปรากฏเจ้าของ ให้พนักงานสอบสวนหรือศาล แล้วแต่กรณี
สั่งให้เจ้าพนักงานจัดเลี้ยงรักษาสัตว์นั้นไว้และให้จัดการโฆษณาหาเจ้าของ
 
มาตรา
๒๒  ผู้ใดจับได้สัตว์พาหนะที่พลัดเพลิดหรือถูกละทิ้งไว้
ถ้ามิสามารถมอบคืนสัตว์นั้นให้แก่เจ้าของหรือผู้มีสิทธิจะรับสัตว์นั้นได้ภายในกำหนดสามวันนับแต่วันจับสัตว์นั้นได้
ก็ให้นำสัตว์นั้นไปส่งต่อเจ้าพนักงานและแจ้งเหตุการณ์ให้ทราบ
ให้เจ้าพนักงานซึ่งได้รับมอบสัตว์ไว้ตามความในวรรคก่อนนั้นนำส่งพนักงานสอบสวนเพื่อจัดการโฆษณาหาเจ้าของ
หรือดำเนินตามประมวลกฎหมายวิธีพิจารณาความอาญา แล้วแต่กรณี
 
มาตรา
๒๓ 
บรรดาสัตว์พาหนะที่ได้โฆษณาหาเจ้าของตามที่บัญญัติไว้ในมาตรา ๒๑ หรือมาตรา
๒๒ นั้น
ผู้ใดอ้างว่าสัตว์นั้นเป็นของตนก็ให้นำพยานหลักฐานมาพิสูจน์ต่อพนักงานสอบสวนหรือศาล
แล้วแต่กรณี เมื่อพนักงานสอบสวนหรือศาลเห็นว่าควรคืนสัตว์นั้นให้แก่ผู้ใด
ก็ให้คืนไป แต่ผู้นั้นต้องชำระค่าเลี้ยงรักษาให้ตามสมควร ถ้าหากมี ก่อนที่จะรับสัตว์นั้นไป
 
มาตรา
๒๔ 
สัตว์พาหนะของผู้ใดหายไปด้วยเหตุใด ๆ ก็ตาม
ให้เจ้าของหรือตัวแทนแจ้งความต่อเจ้าพนักงานภายในเจ็ดวัน นับแต่เวลาที่ทราบเหตุ
ภายหลังเมื่อได้สัตว์คืนมาให้แจ้งความต่อเจ้าพนักงานภายในเจ็ดวันนับแต่วันได้คืน
ถ้าไม่ได้สัตว์นั้นคืนมา
ให้ส่งตั๋วรูปพรรณต่อนายทะเบียนท้องที่หรือกำนัน
เพื่อจัดส่งนายทะเบียนท้องที่ภายในเก้าสิบวัน
 
มาตรา
๒๕  สัตว์พาหนะที่เจ้าพนักงานเลี้ยงรักษาไว้ตามมาตรา
๒๑ หรือมาตรา ๒๒ ถ้าไม่มีผู้ใดมาขอรับคืนภายในกำหนดเก้าสิบวันนับแต่วันโฆษณา
ให้เจ้าพนักงานมีอำนาจที่จะขายทอดตลาดสัตว์นั้นได้
เมื่อขายแล้วได้เงินเท่าใดให้หักค่าใช้จ่ายและค่าเลี้ยงรักษาออก ถ้าหากมี
แล้วถือเงินจำนวนสุทธิไว้แทน
ให้สัตว์พาหนะหรือเงินจำนวนสุทธิตามความในวรรคก่อน
ตกเป็นของแผ่นดินหรือผู้จับสัตว์ได้ตามมาตรา ๒๒
ในเมื่อบุคคลผู้มีสิทธิจะมารับมิได้เรียกเอาภายในกำหนดหนึ่งปี
นับแต่วันที่สัตว์นั้นมาอยู่ในอารักขาของเจ้าพนักงาน
ในกรณีที่ได้ยึดสัตว์ไว้โฆษณาตามคำสั่งศาล
กำหนดหนึ่งปีนั้นให้นับแต่วันที่คำพิพากษาถึงที่สุด
แต่ถ้าไม่ทราบตัวบุคคลผู้มีสิทธิให้ยืดเวลาออกไปเป็นห้าปี
 
มาตรา
๒๖ 
บรรดาสัตว์พาหนะที่เจ้าพนักงานยึดมาเนื่องในการกระทำผิดใด ๆ
เมื่อจะคืนแก่เจ้าของถ้าหากมีค่าเลี้ยงรักษาให้เรียกได้ตามสมควร
และในกรณีที่โฆษณาหาเจ้าของ ให้นำบทบัญญัติมาตรา ๒๓ หรือมาตรา ๒๕
มาใช้บังคับโดยอนุโลม
 
หมวด ๕
บทกำหนดโทษ
                   
 
มาตรา
๒๗  ผู้ใดฝ่าฝืนบทบัญญัติแห่งมาตรา
๑๓,๑๘ หรือมาตรา ๒๔ ผู้นั้นมีความผิดต้องระวางโทษปรับไม่เกินสิบสองบาท
 
มาตรา
๒๘  ผู้ใดฝ่าฝืนบัญญัติแห่งมาตรา
๑๑,๑๒,๑๔ วรรคต้น,๑๗ หรือมาตรา ๑๙
ผู้นั้นมีความผิดต้องระวางโทษปรับไม่เกินห้าสิบบาท
 
มาตรา
๒๙  ผู้ใดฝ่าฝืนบทบัญญัติแห่งมาตรา ๘
หรือมาตรา ๙ ผู้นั้นมีความผิดต้องระวางโทษปรับไม่เกินห้าสิบบาท
หรือจำคุกไม่เกินสิบวัน หรือทั้งปรับทั้งจำ
 
มาตรา
๓๐ 
ผู้ใดครอบครองสัตว์พาหนะไว้และแสดงความบริสุทธิ์ไม่ได้ตามความในมาตรา ๒๑
ผู้นั้นมีความผิดต้องระวางโทษปรับไม่เกินหนึ่งร้อยบาท หรือจำคุกไม่เกินหนึ่งเดือน
หรือทั้งปรับทั้งจำ
 
 
ผู้รับสนองพระบรมราชโองการ
พิบูลสงคราม
นายกรัฐมนตรี


อัตราค่าธรรมเนียม
 



ประเภท


บาท


สตางค์


หมายเหตุ




ก. ค่าจดทะเบียนทำตั๋วรูปพรรณ


 


 


 




(๑) ช้าง


๕


-


 




(๒) ม้า โค กระบือ ล่อ ลา


-


๕๐


 




ข. ค่าสลักหลังตั๋วรูปพรรณโอน


 


 


 




กรรมสิทธิ์หรือการจำนอง


 


 


 




(๑) ช้าง


๑


-


 




(๒) ม้า โค กระบือ ล่อ ลา


-


๒๕


 




ค. ค่ารับขึ้นทะเบียนการย้าย


 


 


 




(๑) ช้าง


๑


-


 




(๒) ม้า โค กระบือ ล่อ ลา


-


๒๕


 




ง. ค่าใบแทนตั๋วรูปพรรณ


 


 


 




(๑) ช้าง


๑


-


 




(๒) ม้า โค กระบือ ล่อ ลา


-


๕๐


 




จ. ค่าแก้ตำหนิในตั๋วรูปพรรณ


 


 


 




(๑) ช้าง


๑


-


 




(๒) ม้า โค กระบือ ล่อ ลา


-


๒๕


 




ค่าป่วยการพยานตัวละ


-


๒๕


 




 


 


 


 



 
ภีรภัทร/ตรวจ
สิงหาคม ๒๕๕๔
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 





[๑] ราชกิจจานุเบกษา
เล่ม ๕๖/-/หน้า ๑๔๙๒/๖ พฤศจิกายน ๒๔๘๒




