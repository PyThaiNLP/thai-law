








พระราชบัญญัติ






พระราชบัญญัติ
เครื่องแบบข้าราชการฝ่ายรัฐสภา
พ.ศ. ๒๕๑๘
                   
 
ภูมิพลอดุลยเดช ป.ร.
ให้ไว้ ณ วันที่ ๒๐ มกราคม
พ.ศ. ๒๕๑๘
เป็นปีที่ ๓๐
ในรัชกาลปัจจุบัน
 
พระบาทสมเด็จพระปรมินทรมหาภูมิพลอดุลยเดช
มีพระบรมราชโองการโปรดเกล้าฯ ให้ประกาศว่า
 
โดยที่เป็นการสมควรมีกฎหมายว่าด้วยเครื่องแบบข้าราชการฝ่ายรัฐสภา
 
จึงทรงพระกรุณาโปรดเกล้าฯ
ให้ตราพระราชบัญญัติขึ้นไว้โดยคำแนะนำและยินยอมของสภานิติบัญญัติแห่งชาติทำหน้าที่รัฐสภา
ดังต่อไปนี้
 
มาตรา
๑  พระราชบัญญัตินี้เรียกว่า
พระราชบัญญัติเครื่องแบบข้าราชการฝ่ายรัฐสภา พ.ศ. ๒๕๑๘
 
มาตรา
๒[๑] 
พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป
 
มาตรา
๓  เครื่องแบบตามพระราชบัญญัตินี้
หมายถึง เครื่องแต่งกายทั้งหลายรวมทั้งเครื่องหมายต่าง ๆ
ตลอดจนสิ่งประกอบเครื่องแบบอย่างอื่นที่กำหนดให้ข้าราชการฝ่ายรัฐสภาแต่ง
 
มาตรา
๔  ลักษณะ ชนิด
และประเภทของเครื่องแบบตามมาตรา ๓ จะสมควรอย่างไร และจะต้องแต่งเมื่อใด
โดยเงื่อนไขอย่างใด ให้เป็นไปตามประกาศประธานรัฐสภา
ประกาศประธานรัฐสภานั้น
เมื่อได้ประกาศในราชกิจจานุเบกษาแล้วให้ใช้บังคับได้
 
มาตรา
๕ 
ผู้ใดไม่มีสิทธิแต่งเครื่องแบบตามพระราชบัญญัตินี้ได้โดยชอบด้วยกฎหมาย
แต่งเครื่องแบบนั้น เพื่อจะให้ผู้อื่นเชื่อว่าตนเป็นข้าราชการฝ่ายรัฐสภา
ต้องระวางโทษจำคุกไม่เกินหนึ่งปี หรือปรับไม่เกินสองพันบาท หรือทั้งจำทั้งปรับ
 
มาตรา
๖ 
ให้ประธานรัฐสภารักษาการตามพระราชบัญญัตินี้
 
 
ผู้รับสนองพระบรมราชโองการ
สัญญา  ธรรมศักดิ์
นายกรัฐมนตรี
 
 
 
 
 
 
 


หมายเหตุ :-
เหตุผลในการประกาศใช้พระราชบัญญัติฉบับนี้ คือ
เนื่องจากข้าราชการในสังกัดสำนักงานเลขาธิการรัฐสภา
ซึ่งเดิมเป็นข้าราชการพลเรือนสามัญ ได้แยกมาเป็นข้าราชการฝ่ายรัฐสภา  จึงจำเป็นต้องมีกฎหมายว่าด้วยเครื่องแบบข้าราชการฝ่ายรัฐสภาขึ้นใช้แทนเครื่องแบบของข้าราชการพลเรือน
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
กุมภาพันธ์ ๒๕๕๔
 
 
 
 





[๑] ราชกิจจานุเบกษา
เล่ม ๙๒/ตอนที่ ๒๗/ฉบับพิเศษ หน้า ๖๑/๖ กุมภาพันธ์ ๒๕๑๘




