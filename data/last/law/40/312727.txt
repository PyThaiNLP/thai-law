








พระราชบัญญัติ






พระราชบัญญัติ
เสื้อครุยเนติบัณฑิต
พุทธศักราช ๒๔๗๙
                   
 
ในพระปรมาภิไธยสมเด็จพระเจ้าอยู่หัวอานันทมหิดล
คณะผู้สำเร็จราชการแทนพระองค์
(ตามประกาศประธานสภาผู้แทนราษฎร
ลงวันที่ ๒๐ สิงหาคม
พุทธศักราช ๒๔๗๘)
อาทิตย์ทิพอาภา
เจ้าพระยายมราช
พล.อ. เจ้าพระยาพิชเยนทร
โยธิน
ตราไว้ ณ วันที่ ๒๖
พฤศจิกายน พุทธศักราช ๒๔๗๙
เป็นปีที่ ๓
ในรัชกาลปัจจุบัน
 
โดยที่สภาผู้แทนราษฎรลงมติว่า
สมควรเปลี่ยนแปลงแบบเสื้อครุยเนติบัณฑิต เพื่อให้เหมาะสมยิ่งขึ้น
 
จึงมีพระบรมราชโองการให้ตราพระราชบัญญัติขึ้นไว้โดยคำแนะนำและยินยอมของสภาผู้แทนราษฎร
ดังต่อไปนี้
 
มาตรา
๑  พระราชบัญญัตินี้ให้เรียกว่า
พระราชบัญญัติเสื้อครุยเนติบัณฑิต พุทธศักราช ๒๔๗๙
 
มาตรา
๒[๑]  ให้ใช้พระราชบัญญัตินี้ตั้งแต่วันที่ ๑
เมษายน พุทธศักราช ๒๔๘๐ เป็นต้นไป
 
มาตรา
๓  ให้ยกเลิกบรรดาบทกฎหมาย กฎ
และข้อบังคับอื่น ๆ ในส่วนที่มีบัญญัติไว้แล้วในพระราชบัญญัตินี้
หรือซึ่งขัดแย้งกับบทแห่งพระราชบัญญัตินี้
 
มาตรา
๔ 
เสื้อครุยเนติบัณฑิตให้ใช้แพรหรือผ้าหรือเชิ้ตสีดำ
เย็บเป็นเสื้อคลุมหลังจีบ ยาวเหนือข้อเท้าพอประมาณ มีแถบพื้นขาวลายทองพาดบ่าซ้าย
 
มาตรา
๕  สามัญสมาชิก สมาชิกวิสามัญ
และสมาชิกกิตติมศักดิ์แห่งเนติบัณฑิตยสภา
มีสิทธิสวมเสื้อครุยเนติบัณฑิตในโอกาสอันควร
แต่ห้ามมิให้สวมในเวลาที่เป็นจำเลยในคดีอาญาหรือคดีล้มละลายหรือเวลาเป็นพยานในศาล
 
มาตรา
๖ 
แบบเสื้อครุยเนติบัณฑิตตามความในพระราชบัญญัตินี้ให้เนติบัณฑิตยสภาจัดทำขึ้นไว้เป็นตัวอย่าง
 
มาตรา
๗  ให้รัฐมนตรีว่าการกระทรวงยุติธรรมมีหน้าที่รักษาการให้เป็นไปตามพระราชบัญญัตินี้
และให้มีอำนาจออกกฎกระทรวงเพื่อปฏิบัติการให้เป็นไปตามบทแห่งพระราชบัญญัตินี้
กฎกระทรวงนั้น
เมื่อได้ประกาศในราชกิจจานุเบกษาแล้วให้ใช้บังคับได้
 
 
ผู้รับสนองพระบรมราชโองการ
พ.อ. พหลพลพยุหเสนา
นายกรัฐมนตรี
 
 
 
 
 
 
 
 
 
 
 
 
 
 
 
 
 
 
 
 
 
กุมภาพันธ์ ๒๕๕๔
 





[๑] ราชกิจจานุเบกษา เล่ม ๕๓/-/หน้า ๘๘๖/๖ ธันวาคม ๒๔๗๙




