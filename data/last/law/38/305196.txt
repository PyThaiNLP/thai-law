








พระราชบัญญัติ






พระราชบัญญัติ
ว่าด้วยการยึดทรัพย์สินของกสิกร
พุทธศักราช ๒๔๗๕
                   
 
ประชาธิปก ป.ร.
 
พระบาทสมเด็จพระปรมินทรมหาประชาธิปก
พระปกเกล้าเจ้าอยู่หัว มีพระบรมราชโองการโปรดเกล้าฯ ให้ประกาศว่า
 
โดยที่สภาผู้แทนราษฎรถวายคำปรึกษาว่า
สมควรจำกัดการยึดทรัพย์สินของกสิกร เพื่อให้กสิกรสามารถประกอบการอาชีพในทางกสิกรรมต่อไปได้
 
จึ่งทรงพระกรุณาโปรดเกล้าฯ
ให้ตราพระราชบัญญัตินี้ขึ้นไว้ด้วยความแนะนำยินยอมของสภาผู้แทนราษฎร
โดยบทมาตราต่อไปนี้
 
มาตรา
๑  พระราชบัญญัตินี้ให้เรียกว่า
พระราชบัญญัติว่าด้วยการยึดทรัพย์สินของกสิกร พุทธศักราช ๒๔๗๕
 
มาตรา
๒[๑] 
ให้ใช้พระราชบัญญัตินี้ตั้งแต่วันประกาศในราชกิจจานุเบกษาเป็นต้นไป
 
มาตรา
๓ 
ตั้งแต่วันที่ใช้พระราชบัญญัตินี้สืบไป ให้ยกเลิกบทบัญญัติในกฎหมาย
ซึ่งมีข้อความแย้งกับบทแห่งพระราชบัญญัตินี้
 
มาตรา
๔  กสิกร หมายความว่า
ผู้ที่มีอาชีพในการกระทำการกสิกรรม เช่นทำนาหรือทำสวนหรือทำไร่ หรือเลี้ยงสัตว์
 
มาตรา
๕ 
ทรัพย์สินของกสิกรดังจะกล่าวต่อไปนี้ ท่านห้ามมิให้เจ้าหนี้ยึด คือ
(ก)
พืชผลที่ยังไม่ถึงเวลาเกี่ยวเก็บ
(ข)
พืชพันธุ์ที่จะใช้ในปีต่อไปตามปริมาณอันสมควร
โดยเทียบเคียงกับเนื้อที่ซึ่งกสิกรได้ทำในปีที่แล้วมา
(ค)
พืชผลที่เก็บไว้สำหรับเลี้ยงตัวและครอบครัวตามฐานานุรูปสำหรับปีหนึ่ง
(ฆ)
สัตว์และเครื่องมืออันประกอบการอาชีพที่มีไว้พอควรแก่การดำเนินอาชีพต่อไป
 
มาตรา
๖  ทรัพย์สินของกสิกรดังกล่าวในมาตรา
๕ นั้น ถ้าหากถูกยึดอยู่และยังมิได้ขายจนถึงวันใช้พระราชบัญญัตินี้
เจ้าของก็อาจร้องขอให้ถอนการยึดเสียได้ก่อนที่ได้ขายทอดตลาด
 
ประกาศมา
ณ วันที่ ๒๑ กันยายน พุทธศักราช ๒๔๗๕ เป็นปีที่ ๘ ในรัชกาลปัจจุบัน
 
 
ผู้รับพระบรมราชโองการ
พระยามโนปกรณ์นิติธาดา
ประธานคณะกรรมการราษฎร
 
 
สิงหาคม ๒๕๕๔
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 





[๑] ราชกิจจานุเบกษา
เล่ม ๔๙/-/หน้า ๓๙๖/๒๒ กันยายน ๒๔๗๕




